---
title: Hello, Yunohost!
layout: post
author: lucas
categories: autoallotjament
---

Amb aquest article volem donar el tret de sortida a una sèrie de capítols que
anirem publicant al voltant de la idea de _self-hosting_, o autoallotjament.
Com a fil conductor utilitzarem el projecte [**Yunohost**](https://yunohost.org),
un sistema operatiu Linux dissenyat per a poder tenir, en qüestió de minuts, i sense
gairebé coneixement tècnic, un servidor web en marxa.

## Taula de continguts

1. [Introducció](#introducció)
2. [Yunohost](#yunohost)
3. [Denle like](#denle-like)

## Introducció

I us estareu preguntant: que vol dir _self-hosting_ i perquè aquesta gent m'està
explicant tot això?

Parafrasejant a la gent de **Yunohost**, self-hosting és _"l'activitat de
posseir i administrar el teu propi servidor, sovint a casa, per tal d'allotjar
les teves dades personals i els teus serveis, en comptes de relegar-ho
exclusivament a tercers"._

**I això perquè pot ser interessant més enllà dels entorns friquis de la informàtica?**

Doncs bé, la idea és utilitzar aquest concepte per presentar altres formes
d'entendre internet i les xarxes, per desmuntar mites al voltant del que és un servidor,
per explorar alternatives a les eines i serveis privatius de les grans empreses
tecnològiques, per fer pedagogia sobre que vol dir el _cloud_, per recordar el consum
energètic i els costos materials de l'esfera virtual, per parlar de
reciclatge tecnològic i obsolescències imposades, per reflexionar sobre les
implicacions polítiques i socials de les decisions que prenem en l'àmbit
tecnològic i, qui sap, potser perquè acabis donant vida a aquell vell ordinador
que tens abandonat per casa i hi posis un servei de _streaming_ on mirar pel·lícules
sense haver de pagar-li el teu salari a Netflix, o un arxiu compartit de llibres
sense necessitat d'enriquir Amazon pel camí.

## Yunohost

Hola lector@. Si has arribat fins aquí fa pinta que hem aconseguit despertar el
teu interès. Me n'alegro. Així doncs, seguim, i ara ens toca presentar-te el que
serà el nostre company de viatge.

{:.centered}
[![yunohost-logo]({% link /assets/images/yunohost-logo.png %})](https://yunohost.org/)

> YunoHost és un sistema operatiu pensat per fer simplificar al màxim la feina
> d'administració d'un servidor, a més de democratitzar el món del "self-hosting",
> tot assegurant-ne la confiança, la seguretat, l'ètica i la lleugeresa.

{:.align-right}
_yunohost.org_

En resum: Yunohost és un sistema operatiu, però també un projecte de transformació
de la web.

Pel que fa al sistema operatiu, Yunohost és un _respin_ del sistema operatiu
[Debian](https://www.debian.org/), basat en Linux, o, dit d'una altra manera,
una versió personalitzada del sistema operatiu Debian amb un instal·lador i un
seguit d'eines preinstal·lades i preconfigurades per funcionar com a servidor web.

Si encara no t'ha quedat clar que és això del que estem parlant:

{:.centered.no-bottom}
[Yunohost Demo](https://demo.yunohost.org/yunohost/sso/?r=aHR0cHM6Ly9kZW1vLnl1bm9ob3N0Lm9yZy8=){:.button.is-link}

{:.centered}
user: demo<br/>
password: demo

I perquè volem presentar-te aquest projecte? Doncs perquè compartim amb la seva
gent la voluntat de desfer la mística al voltant de la informàtica i de voler
refer els ponts entre la tecnologia i la gent comuna més enllà dels rols de consumidors
passius en què ens encasella la filosofia del disseny centrat en l'usuari després
de ser apropiat per les empreses capitalistes.

**Avís per navegants. Yunohost ens facilitarà moltíssim la feina, però tot i així,
Google sempre t'ho posarà més fàcil, tot i que res és gratis.**

La pregunta és: Quin és el preu que estàs disposada a pagar pels serveis que utilitzes
diariament a internet? Quant creus que valen les dades que generes amb l'ús dels
teus dispositius digitals? I les de milers de milions de persones a l'hora? Al nostre
parer, regalar el nostre dret a la privacitat i delegar la responsabilitat de gestionar
la nostra vida cotidinada, ens infantilitza i ens embruteix, a nivell individual,
però sobretot, planteja problemes a nivell col·lectiu, per les enormes desigualtats
en la concentració de poder i per les transformacions antropològiques que se'n
deriven d'una forma d'existència en societat mediada per inteligència artifical
en mans de capital privat alimentada per exercicis de despossessió de la nostra
intimitat datificada.

Per això volem aportar el nostre granet de sorra a la causa que fa seva la comunitat
de Yunohost. Entenem que transformar la forma en la que ens relacionem amb la
tencologia és un camí per fer germinar formes noves de pensar-nos col·lectivament:
La capacitat humana d'imaginar i de pensar en el futur ve determinada per la direcció
i la inèrcia del passat, només quan intentem fer les coses de forma diferent a com
s'han fet sempre, se'ns obren nous horitzons que s'amagaven als angles morts del
vehicle històric en el que avançem, i només desde d'aquesta experiència, poden emergir
noves formes de consciència.  Així doncs, reivindiquem que altres eines són possibles,
instem a superar el fatalisme tecnològic que naturalitza l'estat actual de les
coses com la única deriva possible de la realitat, i animem a la pràctica, el
joc i la experimentació amb la materialitat d'eines diferents per tal de forçar
l'emergència de noves formes d'entendre la tecnologia, els seus úsos, els seus
règims de propietat i les formes d'organització social, productiva i comunicativa
que puguin ser bruixoles que ens descrobreixin nous hortizons d'emancipació col·lectiva.

## Denle like

Fins aquí el nostre primer capítol amb caràcter de presentació, Si t'ha semblat
interessant el que hem anat xerrant, o no però vols provar això de tenir els teus
pròpis servidors a casa, et recomanem que utilitzis alguns serveis de
[**RSS Feed**](https://en.wikipedia.org/wiki/RSS) i et subscriguis al nostre blog.

Si no coneixes el concepte, RSS són les inicials de _"Really Simple Sindication"_
i és un protocol per sindicar webs a través d'internet que ve existint des de 1999.
És un protocol obert que permet a les pàgines d'internet compartir entre elles els
seus respectius continguts, de forma federada i descentralitzada.

Operant amb aquest protocol, existeixen eines d'agregació de _feeds_ que et permeten
seguir el contingut de les pàgines webs, portals de notícies, blogs i revistes online
actualitzat en temps real. Si, de la mateixa manera que jo, ets d'aquell perfil
d'usuari de twitter que mai publica res i que només s'hi connecta per veure que
s'explica la gent, doncs això del RSS et resol el mateix problema, i pel camí,
t'estalvies toxicitat i trolls, a més de poder consumir l'actualitat de forma
distribuïda sense haver de connectar-te als servidors propietat dels grans capitals
d'inversió nord-americans.

Una de les eines webs de _feed_ més estesa és [Feedly](https://feedly.com).
Existeixen altres alternatives de codi obert &#8212;Yunohost ens permet instal·lar-ne,
al servidor de casa nostra, unes quantes alternatives&#8212;, però
si acabes de conèixer aquest sistema, Feedly és un bon lloc des d'on començar.

En cas que vulguis seguir-nos, hauràs d'introduir
[la url](https://www.codeccoop.org) de la nostra web, o l'enllaç
al nostre [arxiu RRS](https://www.codeccoop.org/feed.xml) al formulari de
subscripció a nous _feeds_ de l'eina que hagis escollit i, si tot va bé,
ens veiem a la pròxima.

Per últim, i prenent-nos la llicència de donar consells, et recomanem que,
en cas que vulguis provar això dels _feeds_, et subscriguis a la revista
[low←tech magazine](https://solar.lowtechmagazine.com/feeds/all-en.atom.xml)
i al podcast [How to fix the internet](https://feeds.eff.org/howtofixtheinternet)
de la gent de l'Electronic Frontier Fundation.
